10

¹5

²0

25

30

35

Curia romana. 551'

. Quoad plumbea numismata una cum adiectis cordulis praecipimus
ea servanda> tantum esse in Apostolicis Litteris collationum, erectionum et
dismembrationum Beneficiorum maiorum, nec non in ,aliis Sanctae Sedis
solemnibus actis, ‘In reliquis vero litteris et praesertim in illis quae Bene-
ficia minora ac dispensationes super· impedimentis matrimonialibus respi-
ciunt, Auctoritate Nostra Apostolica, per praesentes eadem abolemus, et ’
abolita fore statuimus et mandamus, iisque substitui ac substitutam, et sub-
rogatam fore iubemus impressionem rubri coloris sigilli noviter conficiendi
imagines ipsorum Apostolorum Petri et Pauli referentis, inscriptione No-
minis regnantis Summi Pontificis circumducta. Quae autem pro fideliter

custodiendis et asservandis plumbi numismatum typis statuta sunt, eadem '

per praesentes confirmamus· atque examussim observanda esse decernimus.

Quamobrem Cardinalibus Nostris Pro-DatariO, et S. R. E. Vicecan-
cellario eorumque pro tempore Successoribus hoc Nostro Motu proprio
praecipimus et iniungimus, ut ipsi in posterum in quacumque Litterarum-
Apostolicarum huiusmodi expeditione, superius praemissa atque ordinata
prae oculis habentes, ea firmiter observent, et ab omnibuS, et singulis sibi
respective subjectis Officialibus‚ ministriS, ac personis quibuscumque invio·
labiliter observari faciant.

Non obstantibus quibusvis constitutionibus et ordinationibus Apo—
stolicis‚ ac, quatenus opus sit, de iure quaesito non tollendo: aliisque No-
stris et Cancellariae Apostolicae regulis; nec non Privilegiis‚ Indultis, Fa-
cultatibus, et Litteris Apostolicis speciali mentione dignis, et ex quacumque
causa hic forsan de necessitate exprimenda, concessis approbatis et innova-
tis, usibus quoque, stylis, consuetudinibus etiam diuturnis, et inveteratis
in contrarium praemissorum quomodolibet facientibus vel extantibus, Qui-
bus omnibus et singulis illarum omnium et singularum tenores pro plene
et sufficienter expressis et insertis habentes ad praemissorum effectum spe·
cialiter et expresse praesentibus huius Nostri Motus proprii Litteris dero·
gamus, caeteris contrariis quibuscumque.

Nulli ergo hominum liceat paginam hanc Nostrae abolitioniS, Sup-
pressionis, Subrogationis, Confirmationis, Praecepti‚ Statuti, Mandati, et
Voluntatis infringere, vel ei ausu temerario contraire. Si quis autem hoc
tentare praesumpserit, indignationem Dei OmnipotentiS, et Beatorum Petri
et Pauli Apostolorum eius se noverit incursurum.

Datum Romae apud Sanctum Petrum die vigesima nona Decembris

1878.
Leo PP. XIII.

Carolus Card. Sacconi Pro-DatariuS.

