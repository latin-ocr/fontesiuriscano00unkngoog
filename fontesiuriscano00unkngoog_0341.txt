10

¹5

20

25'

30

35

Potestas ecclesiastica et imperium civile. 305

 

Dominantium, sacrorum templorum immunitas servabitur, in quantum id
publica securitas et ea, quae justitia exigit, fieri sinant.

Art. XVI. Augustissim'us Imperator non patietur, ut Ecclesia catho-
lica ejusque fides, liturgia, institutiones sive verbis, sive factis, sive scriptis
contemnantur aut Ecclesiarum Antistites vel Ministri in exercendo munere
suo pro custodienda praesertim fidei ac morum doctrina et disciplina Ec-
clesiae impediantur. Insuper efficax, si opus fuerit, auxilium praestabit, ut
sententia ab Episcopis in Clericos officiorum oblitos latae executioni deman-
dentur. Desiderans praeterea, ut debitus juxta divina mandata sacris Mini-
stris bonor servetur, non sinet quidquam fieri, quod dedecus eisdem afferre,
aut eos in contemptum adducere possit, immo vero mandabit, ut omnes
Imperii Sui Magistratus et ipsis Archiepiscopis seu Episcopis et Clero qua-
cunque occasione reverentiam atque honorem eorum dignitati debitum ex-
hibeant.

Art. XVII. Seminaria episcopalia conservabuntur, et ubi dotatio eorum
baud plene sufficiat fini, cui ad mentem sacri Concilii Tridentini inservire
debent, ipsi augendae congruo modo providebitur. Praesules dioecesani
eadem juxta sacrorum Canonum normam pleno et libero jure gubernabunt
et administrabunt. Igitur praedictorum Seminariorum rectores et profes-
sores seu magistros nominabunt, et quotiescunque necessarium aut utile
ab ipsis censebitur, removebunt. Adolescentes et pueros in iis efformandos
recipient, prout Dioecesibus suis expedire in Domino judicaverint. Qui
studiis in Seminariis hisce vacaverint, ad scholas alius cujuscunque instituti
praevio idoneitatis examine admitti nec non servatis servandis pro qualibet
extra Seminarium cathedra concurrere poterunt.

Art. XVIII. Sancta Sedes, proprio utens jure, novas Dioeceses eriget
ac novas earumdem peraget circumscriptiones, cum id spirituale fidelium
bonum postulaverit. Verumtamen quando id contigerit, cum Gubernio
Imperiali consilia conferet.

Art. XIX. Maiestas Sua Caesarea in seligendis Episcopis, quos vigore
privilegii Apostolici a Serenissimis Antecessoribus Suis ad Ipsam devoluti a
Sancta Sede canonice instituendos praesentat seu nominat, imposterum
quoque Antistitum imprimis comprovincialium consilio utetur.

Art. XX. Metropolitae ac Episcopi, antequam Ecclesiarum suarum
gubernacula suscipiant, coram Caesarea Maiestate fidelitatis juramentum
emittent sequentibus verbis expressum: «Ego juro et promitto ad Sancta
Dei Evangelia, sicut decet Episcopum, obedientiam et fidelitatem Caesareo-
Regiae Apostolicae Maiestati et Successoribus Suis; juro item et promittO,
me nullam communicationem habiturum nullique consilio interfuturum.
quod tranquillitati publicae noceat, nullamque suspectam unionem neque
intra neque extra Imperii limites conservaturum, atque si publicum aliquod
periculum imminere resciverim, me ad illud avertendum nihil ommissurum. 1>

G ala nte: Fontes jur. can. 20

