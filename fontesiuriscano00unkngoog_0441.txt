10

¹5

20

²5

30

35

Pontifex romanus. 40 5

v———-=—-—-

priaeque jurisdictionis primatum ab eodem Domino nostro Jesu Christo
directe et immediate accepisse; anathema sit.

Cap. 11. De perpetuitate primatus beati Petri in Romanis Pontificibus
Quod autem in beato Apostolo Petro princeps pastorum et pastor magnus
ovium Dominus Christus Jesus in perpetuam salutem ac perenne bonum
Ecclesiae instituit, id eodem auctore in Ecclesia, quae fundata super petram
ad finem 'saeculorum usque firma stabit, jugiter durare necesse est. Nulli
sane dubium, immo saeculis omnibus notum est, quod sanctus beatissimus-
que Petrus, apostolorum princeps et caput fideique columna, et Ecclesiae
catholicae fundamentum, a Domino Nostro Jesu Christo, Salvatore humani
generis ac Redemptore, claves regni accepit: qui ad hoc usque tempus et.
semper in suis successoribus, episcopis sanctae Romanae Sedis, ab ipso
fundatae, ejusque consecratae sanguine, vivit et praesidet et judicium exer-
cet. (cf. Ephesini Concilii act. 111.) Unde quicumque in hac cathedra Petro
succedit, is secundum Christi ipsius institutionem primatum Petri in uni-
wgersam Ecclesiam obtinet. Manet ergo dispositio veritatis, et beatus Petrus
in accepta fortitudine petrae perseverans, suscepta Ecclesiae gubernacula
non reliquit (S. Leo M. Ser. 111. [al. 11] cap. 3). Hac de causa ad Romanam
Ecclesiam propter potentiorem principalitatem necesse semper fuit, omnem
convenire ecclesiam, hoc est, eos, qui sunt undique fideleS, ut in ea Sede
e qua venerandae communionis jura in omnes dimanant, tanquam membra
in capite consociata, in unam corporis compagem coalescerent (S.1ren. Adv.
haer. 1. lll. c. 3. et Concil. Aquil. a. 381. inter ep. S. Ambros. ep. xl).

Si quis ergo dixerit, non esse ex ipsius Christi Domini institutione,
seu jure divino, ut beatus Petrus in primatu super universam ecclesiam
habeat perpetuos successores; aut Romanum Pontificem non esse beati
Petri in eodem primatu successorem; anathema sit.

Cap. lll. De vi et ratione primatus Romani Ponlg'ficis. Quapropter
apertis innixi sacrarum litterarum testimoniis et inhaerentes tum praedeces-
sorum nostrorum Romanorum Pontificum, tum Conciliorum generalium
disertis perspicuisque decretis, innovamus oecumenici Concilii Florentini
definitionem, qua credendum ab omnibus Christi fidelibus est, sanctam
Apostolicam Sedem, et Romanum Pontificem in universum orbem tenere
primatum, et ipsum Pontificem Romanum successorem esse beati Petri
principis apostolorum, et verum Christi vicarium, totiusque Ecclesiae caput,
et omnium Christianorum patrem ac doctorem existere3 et ipsi in beato
Petro pascendi, regendi ac gubernandi universalem Ecclesiam a Domino
nostro Jesu Christo plenam potestatem traditam esse; quemadmodum etiam
in gestis oecumenicorum Conciliorum et in sacris canonibus continetur.

Docemus proinde et declaramuS, Ecclesiam Romanam, disponente
Domino, super omnes alias ordinariae potestatis obtinere principatum et
hanc Romani pontificis jurisdictionis potestatem, quae vere episcopalis est

