10

40

52 Ecclesia antiquissima.

Can. XVII. De his, qui filias suas sacerdotibus gentilium coniungunt.

Si qui forte sacerdotibus idolorum filias suas iunxerint, placuit necin finem
eis dandam esse communionem.

Can. XVIII. De sacerdotibus et ministris si moechaverint. Episcopi,
presbyteres et diacones si in ministerio positi detecti fuerint quod sint moe-
chati, placuit propter scandalum et propter profanum crimen nec in finem
eos communionem accipere debere.

Can. XIX. De clericis negotia et nundinas sectantibus, Episcopi, pres-
byteres et diacones de locis suis negotiandi causa non discedant, nec circum-
euntes provincias quaestuosas nundinas sectentur; sane ad victum sibi
conquirendum aut filium aut libertum aut mercenarium aut amicum aut
quemlibet mittant, et si voluerint negotiari, intra provinciam negotientur.

Can. XX. De clericis et laicis usurariis. Si quis clericorum detectus
fuerit usuras accipere, placuit eum degradari et abstineri. Si quis etiam laicus
accepisse probatur usuras, et promiserit correptus iam se cessaturum nec
ulterius exacturum, placuit ei veniam tribui; si vero in ea iniquitate dura-
verit, ab ecclesia esse proiiciendum. [c. 5. Dist. 47.}

Can. XXI. De his, qui tardius ad ecclesiam accedunt. Si quis in
civitate positus tres dominicas ad ecclesiam non accesserit, pauco tempore

2 abstineatur, ut correptus esse videatur.

Can. XXII. De catholicis in haeresim transeuntibuS, si revertantur. Si
quis de catholica ecclesia ad baeresim transitum fecerit rursusque recurrerit,
placuit huic poenitentiam non esse denegandam eo quod cognoverit pecca·
tum suum; qui etiam decem annis agat poenitentiam, cui post decem annos

3 praestari communio debet; si vero infantes fuerint transducti, quod non

suo vitio peccaverint, incunctanter recipi debent.

Can. XXIII. De temporibus ieiuniorum. Ieiunii superpositiones per
singulos menses placuit celebrari, exceptis diebus duorum mensium Iulii et
Augusti propter quorundam infirmitatem.

Can. XXIV. De his, qui in peregre baptizantur, ut ad clerum non ve·-
niant. Omnes qui in peregre fuerint baptizati, eo quod eorum minime sit
cognita vita, placuit ad clerum non esse promovendos in alienis provinciis.
[c. 4.'Dist. 98.]

Can. XXV. De epistolis communicatoriis confessorum. Omnis qui

⁶ attulerit litteras confessoriaS, sublato nomine confessoriS, eo quod omnes

sub hac nominis gloria passim concutiant simplices, communicatoriae ei
dandae sunt literae.

Can. XXVI. Ut omni sabbato ieiunetur. Errorem placuit corrigi, ut
omni sabbati die superpositiones celebremus.

Can. XXVII. De clericiS, ut extraneas foeminas in domo non habeant.
Episcopus vel quilibet alius clericus aut sororem aut filiam virginem dicatam
Deo tantum secum habeat; extraneam nequaquam habere placuit.

