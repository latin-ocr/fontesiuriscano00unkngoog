10

¹5

20

25

ao

35

Potestas ecclesiastica et imperium civile. 299

quod in terrarum gentiumque omnium-orbe ad rectam rei sacrae procura-
tionem, atque ad animarum salutem magis expediat, nitamur impense con-
ciliare. Ea tamen identidem est temporum conditi0‚ eae in imperio statuque
civitatum vicissitudines, commutationesque, ut inde praepediantur ipsi baud
rare, quominus spiritualibus populorum necessitatibus prompte libereque
subveniant. Posset enim ab iis potissimum, qui secundum elementa mundi
sapiunt, rapi in invidiam auctoritas eorumdem, quasi studio partium per-
moti judicium quodammodo de personarum iuribus ferant, si pluribus de
principatu contendentibus quidpiam ipsi pro illarum regionum Ecclesiis ac
praesertim ad earum episcopos adsciscendos decernant, re cum iis collata,
qui actu ibidem summa rerum potiuntur. Infestam hanc, perniciosamque
suspicionem omni fere aetate insectati sunt Romani Pontifices, quorum
tanti interest, ipsius fallaciam patefieri, quanti stat aeterna illorum salus,
quibus ob id causae opportuna denegentur, vel saltem diutius, ac par est,
differantur auxilia.

Huc sane dumtaxat spectavit felicis recordationis praedecessor noster
Clemens V.‚ qui in Generali Viennensi Concilio saluberrima Constitutione
cautum edicit, ut si quem Summus Pontifex sub titulo cujuslibet dignitatis
ex certa scientia, verbo, constitutione, vel literis nominet, honoret, seu quo-
vis alio modo tractet, per hoc in dignitate illa ipsum approbare non intelli-
gatur, aut quicquam ei tribuere novi juris.

ld et luculentissime testatus est loannes xxn„ quando ad Robertum
Brusium‚ qui regem Scotorum agebat, litteras concordiae caussa se dare
scripsit sub regia intitulatione, probe gnarus, per eam ex Cle mentinae Con-
stitutionis praescripto nec juris regis Angliae detrahi, nec ipsi novum ali-
quod jus acquiri. Quod ne dum binis ad ipsum Robertum litteris denun-
ciavit, sed et epistola officii plena expresse admonuit Eduardum Angliae
Regem, cum quo de Scotiae dominatu contentio illa fervebat, ne scilicet per
huiusmodi intitulationem censeret, quidpiam alterutrius juri vel accrevisse
vel esse detractum.

Nec absimili consilio Pius ll. usus est, quando de Hungarorum prin-
cipatu inter Imperatorem Fridericum et Mathiam loannis Huniadis filium
dimicabatur. Respondit quippe, illum a se ex more nuncupari regem, qui
regnum teneret, quo actu nulli inquit detrimentum se arbitrari illatum.

Hanc porro agendi rationem, quam ab apostolica sede vel a priscis
temporibus servatam novimuS‚ constitutione, quam in perpetuum valituram
et irrefragabilem dixit, ratam habuit Xistus lV., fel. rec. pariter praedecessor
noster, atque speciatim confirmavit, ut nimirum si qui pro regibus, aut in
aliqua dignitate constitutis a Romanis Pontificibus recepti, nominati, aut
tractati fuerint tam per se, quam per nuntios, aut ipsimet se nominaverint,
et ab aliis quibuslibet pro talibus nominati, recepti, vel tractati suerint, ac
si personaliter aut per eorum oratores in consistoriis, vel aliis quibuslibet

