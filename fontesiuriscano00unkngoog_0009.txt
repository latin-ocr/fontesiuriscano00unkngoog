LECTORI BEN EVOLO.

Adolescentibus iuri operam dantibus vel maxime durum et
difficile studium iuris canonici hoc efficitur, quod monumenta
eius omnino distracta atque hic illic edita extant.

Neque enim facile factu est in huiusmodi parvo libello ea
iuris canonici monumenta conflare, quae ad omnia Ecclesiae mu-

nera atque officia pertineant, quaeque saepius discipulis usui esse
soleant.

Itaque quae iuris canonici monumenta totius fere ecclesia-
stici iuris fundamenta atque Ecclesiae institutionum historiae
quasi fontes quidam esse videantur, haec tantum hoc in opere
conferre institui atque edenda curavi. ea tamen in deligendis
monumentis ratione usus ut auctores et tempora quam maxime
inter se separata lectori benigno una praeberem eique quodam
modo ante oculos ponerem.

Denique si modicum hoc opus meum saepe neglectis iuris
canonici disciplinis prodesse poterit, omnia me quae facere in-
stitui, plane solvisse arbitrabor.

Andreas Galante.

Dabam Oeniponte mense Januario MCMVI.

