10

¹5

20

30

35

40

Curia romana. ⁴ 509

 

 

s 2. Nos igitur magni illius Moysis exemplo adducti, qui cum Deo
loquens soceri sui Jethro Consilium de variis Judicibus constituendis non
repudiavit, quique Dei jussu insignem Senatum septuaginta Seniorum con-
scripsit, cui cum eo onus populi sustinerent, ne solus ipse gravaretur, Pon·
tificium hoc onus Angelicis plane humeris formidandum, inter Senatores
Orbis terrae Fratres nostros Cardinales apta quadam distributione pro tem—
porum conditione, negotiorum multitudine, et varietate, ipsaque utilitatis
ratione salubriter partiri decrevimus; Ea in primis cogitatione permoti, ut
qui ex omnibus nationibus ad hanc matrem, magistram, perfugiumque fide-
lium Apostolicam Sedem, devotionis, salutisque studi0‚ juris persequendi,
gratiae impetrandae, aliasve multiplices ob causas frequentissimi confugiunt,
ii quidem, et tuto et commode (quantum in Provinciis nostris praestare
possumus) Romam perveniant, et ut facilius celeriusque expediantur distin-
ctos Cardinalium Conventus, et Congregationes ad certas rerum, negotio·
rumque tractationes paratas habeant, Cardinalesque ipsi distributi muneris
partem levius ferant, diligentius administrent, commodius nos consulant,
et denique viri primarii publicis in rebus exercitati, nullo unquam tempore
desint. ltaque Motu propri0, et ex certa scientia, ac de eorumdem Fratrum
nostrorum Sanctae Romanae Ecclesiae Cardinalium consilio, et assensu, ex
eodem sacro Collegio, quod per Dei gratiam viris pietate, Doctrina, rerum-
que usu praestantibus ex omni natione abundat, Congregationes quindecim
constituimuS, singulisque certa negotia assignavimus, ita ut graviores, dif-
ficilioresque consultationes ad nos referant, ac unicuique earum suas facul-
tates, et auctoritatem in eum modum, qui infra descriptus est, dedimus

· atque attribuimus.

Congregalz‘o I., pro Sancta Inquisitione.

S ι. In primis igitur, quoniam fides, sine qua impossibile est placere
De0, totius spiritualis aedificationis fundamentum est, cupientes hoc pre—
tiosum depositum, quod nobis potissimum a Christo Domino in Beato
Petro Apostolo est creditum, adversus omnes inferorum portas integrum
inviolatumque custodire; Congregationem sanctae Inquisitionis haereticae
pravitatis magna Praedecessorum providentia, tamquam firmissimum Ca-
tholicae fidei propugnaculum in Urbe institutum, cui ob summam rei gra-
vitatem, Romanus Pontifex praesidere solet, nos quoque confirmamus et
corroboramus, illiusque omnia instituta, omnesque et singulas fatultates a
Romanis Pontificibus Praedecessoribus nostris Cardinalibus ad eam Con-
gregationem pro tempore delectis concessa5, omnemque auctoritatem et
potestatem eis communicatam, scilicet inquirendi, citandi, procedendi, sen·
tentiandi, et definiendi in omnibus causis, tam haeresim manifestam, quam
schismata, Apostasiam a fide, magiam, sortilegia, divinationes, sacramen—
torum abusuS, et quaecumque alia, quae etiam praesumptam haeresim sa-

