Potestas ecclesiastica et imperium civile. 75

periculis, morbis medellam, spem adflictis, opem miseriS, solacium calami-
tatibus, laboribus leuamentum. etiam per quietem deos uidemus, audimus,
agnoscimus, quos impie per diem negamus, nolumus, peieramus. [1. c. p. to.]

Cap. 8. Itaque cum omnium gentium de dis inmortalibus, quamuis

5 incerta sit uel ratio uel origo, maneat tamen firma consensio, neminem fero
tanta audacia tamque inreligiosa nescio qua prudentia tumescentem, qui
,hanc religionem tam uetustam, tam utilem, tam salubrem dissoluere aut in-
firmare nitatur. sit licet ille Theodorus Cyrenaeus, uel qui prior Diagoras
Melius, cui atheon cognomen adposuit antiquitas, qui uterque nullos deos

¹0 adseuerando timorem omnem, quo humanitas regitur, uenerationemque
penitus sustulerunt: numquam tamen in hac inpietatis disciplina simulatae
philosophiae nomine atque auctoritate pollebunt. cum Abderiten Protago-
ram Athenienses uiri consulte potius quam profane de diuinitate disputantem
et expulerint suis finibus et in contione eius scripta deusserint, quid homines

¹5 (sustinebitis enim me impetum susceptae actionis liberius exerentem) homi·
nes, inquam, deploratae, inlicitae ac desperatae factionis grassari in deos non
ingemescendum est? qui de ultima faece collectis imperitioribus et mulie-
ribus credulis sexus sui facilitate labentibus plebem profanae coniurationis
instituunt, quae nocturnis congregationibus et ieiuniis sollemnibus et inhu-

το manis cibis non sacro quodam, sed piaculo foederatur, latebrosa et lucifuga
natiO, in publicum muta, in angulis garrula: templa ut busta despiciunt,
deos despuunt, rident sacra, miserentur miseri firi, si fas est, sacerdotum,
honores et purpuras despiciunt, ipsi seminudi, pro mira stultitia et incredi-
bilis audacia! spernunt tormenta praesentia, dum incerta metuunt et futura,

25 et dum mori post mortem timent, interim mori non timent: ita illis pauo-
rem fallax spes solacio rediuiuo blanditur, [l c. pag. ι 1.]

Cap. 9. Ac iam, ut fecundius nequiora proueniunt, serpentibus in dies
perditis moribus per uniuersum orbem sacraria ista taeterrima impiae coi-
tionis adolescunt. eruenda prorsus haec et execranda consensi0. occultis se

30 notis et insignibus noscunt et amant mutuo paene antequam nouerim: pas-
sim etiam inter eos uelut quadam libidinum religio miscetur: ac se pro-
misce appellant fratres et sorores, ut etiam non insolens stuprum interces-
sione sacri nominis fiat incestum. ita eorum uana et demens superstitio
sceleribus gloriatur. nec de ipsis, nisi subsisteret ueritaS, maxime nefaria et

35 honore praefanda sagax fama loqueretur. audio eos turpissimae pecudis
caput [asini] consecratum inepta nescio qua persuasione uenerari: digna et
nata religio talibus moribus! alii eos ferunt ipsius antistitis ac sacerdotis
colere genitalia et quasi parentis sui adorare naturam: nescio an falsa, certe
occultis ac nocturnis sacris adposita suspicio: et qui hominem summo sup-

40 plicio pro facinore punitum et crucis ligna feralia eorum caerimonias fabu-
latur, congruentia perditis sceleratisque tribuit altaria, ut id colant quod
merentur. iam de initiandis tirunculis fabula tam detestanda quam nota est.

