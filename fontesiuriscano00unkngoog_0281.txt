¹0

¹5

20

25

30

35

Potestas ecclesiastica et imperium civile. 245

posthac in habita vel recuperata possessione ullo modo turbentur, sed ab
omni persecutione iuris et facti perpetuo tuti sint, donec controversiae Re-
ligionis compositae fuerint.

5 26. (a) Omnia quoque Monasteria, fundationes et sodalitia mediata,
quae die prima Ianuarii, anno millesimo sexcentesimo vicesimo quarto Ca-
tholici realiter possederunt, possideant et ipsi similiter, utut in Augustanae
Confessionis Statuum territoriis et ditionibus ea sita sint; non tamen in
alios Religiosorum ordines, quam quorum regulis primitus dicata sunt, com—
mutentur; nisi talium Religiosorum ordo plane interciderit. Tunc enirn
Magistratui Catholicorum liberum est0, ex alio in Germania ante dissidia
Religionis exorta usitato ordine novos Religiosos substituere. In quibus-
cunque vero fundationibus, Ecclesiis CollegiatiS, Monasteriis, hospitalibus
eiusmodi mediatis Catholici et Augustanae Confessioni addicti promiscue
vixerunt, vivant etiam posthac promiscue, numero prorsus eodem, qui die
prima Ianuarii, anno millesimo sexcentesimo vicesimo quarto ibidem reper-
tus fuit. Publicum etiam Religionis exercitium idem maneat, quod quovis in
loco dicto anno dieque usitatum fuit, absque unius vel alterius partis im-
pedimentO. In quibuscunque etiam fundationibus mediatis anno millesimo
sexcentesimo vicesimo quarto, die prima Ianuarii Sacra Caesarea Maiestas
primarias preces exercuit, exerceat eas et imposterum ad modum circa bona
immediata superius explicatum. Idem plane hic observetur de Mensibus
Papalibus, quod supra de iis S quinto dispositum est. Conferant etiam Ar-
chiepiscopi, et quibus aliis id iuris competit, beneficia mensium extraordi-
nariorum. Quod si quoque Augustanae Confessioni addicti in eiusmodi
bonis ecclesiasticis mediatis dicto anno dieque a Catholicis realiter, plene
vel ex parte possessis iura praesentandi, visitandi, inspectionis, confirmandi,
corrigendi, protectionis, aperturae, hospitationiS, servitiorum, operarum
habuerunt, item parochos, praepositos ibi aluerunt, iura ista illis sarta tecta-
que maneant. Et si electiones debito tempore modove non fiant, praeben-
darum vacantium distributio et collatio in eiusdem Religionis personas,
cuius decedens fuit, ex iure devoluto ad eosdem pertineat, modo per hoc,
in istiusmodi bonis ecclesiasticis mediatis instituto Catholicae Religionis
nihil praeiudicetur, et magistratui Catholicorum ecclesiastico sua iura ex
instituto ordinis in ipsos Religiosos competentia, salva et illibata sint. Qui-
bus etiam si electiones aut collationes praebendarum vacantium debito
tempore factae non fuerint, ius devolutum salvum esto,

(b) Quod ad Oppignorationes Imperiales attinet, cum in Capitulatione
Caesarea dispositum reperiatur, quod electus Romanorum Imperator Elec-
toribus Principibus caeterisque Statibus immediatis Imperii eiusmodi oppi-
gnerationes confirmare atque illos in earundem tranquilla [et quieta] pos-
sessione defendere ac manutenere debeat: conventum est, hanc dispositio-
nem, donec consensu Electorum, Principum et Statuum aliter statutum

